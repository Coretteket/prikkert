---
title: Algemene voorwaarden
description: Met Prikkert kan je samen afspraken plannen. Je gaat akkoord met deze voorwaarden door Prikkert te gebruiken.
---

## Gratis dienst

Prikkert is een gratis dienst van Quinten Coret ([prikkert@qntn.io](mailto:prikkert@qntn.io)). De broncode is open source, vrijgegeven voor hergebruik onder de [European Union Public License](https://codeberg.org/qcoret/prikkert/src/branch/main/LICENSE). Het streven is dat de dienst altijd kosteloos en reclamevrij blijft voor gebruikers.

## Gebruik

Je mag Prikkert vrij gebruiken voor het plannen van afspraken.

Het is niet toegestaan de dienst te gebruiken op een manier die schadelijk is voor de dienst zelf of voor anderen, zoals het plaatsen van illegale inhoud of het onredelijk belasten van de dienst.

Prikkert behoudt zich het recht voor om dergelijke inhoud zonder waarschuwing te verwijderen.

## Aansprakelijkheid

De ontwikkelaar van Prikkert is niet aansprakelijk voor enige schade die voortvloeit uit het gebruik van de dienst.

Prikkert wordt aangeboden zoals het is. Hoewel er gestreefd wordt naar een goede werking en beschikbaarheid, kan er geen garantie worden gegeven dat de dienst foutloos of ononderbroken werkt.

De gebruiker is zelf volledig verantwoordelijk voor teksten die via Prikkert worden geplaatst.

Op deze voorwaarden is Nederlands recht van toepassing.

## Wijzigingen

Prikkert kan deze voorwaarden wijzigen. De dienst zelf kan ook worden aangepast of stopgezet. De volledige versiegeschiedenis van de dienst en voorwaarden is beschikbaar op [Codeberg](https://codeberg.org/qcoret/prikkert).
