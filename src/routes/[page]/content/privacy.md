---
title: Privacyverklaring
description: Met Prikkert kan je samen afspraken plannen. Het verwerkt alleen de gegevens die nodig zijn om dat mogelijk te maken.
---

# Gratis dienst

Prikkert is een gratis dienst van Quinten Coret ([prikkert@qntn.io](mailto:prikkert@qntn.io)). De broncode is [open source](https://github.com/coretteket/prikkert), vrijgegeven voor hergebruik onder de [European Union Public License](https://github.com/Coretteket/prikkert/blob/main/LICENSE). Het steven is dat de dienst altijd kosteloos en reclamevrij blijft voor gebruikers.

# Persoonsgegevens

Prikkert verwerkt alleen de volgende persoonsgegevens, die nodig zijn om het plannen van een groepsafspraak mogelijk te maken ([grondslag uitvoering overeenkomst](https://www.autoriteitpersoonsgegevens.nl/themas/basis-avg/avg-algemeen/grondslagen-avg-uitgelegd#grondslag-overeenkomst)). Je hebt geen account nodig.

Een organisator verstrekt een titel en datumopties. Het is optioneel om hun naam en een beschrijving toe te voegen.

Een deelnemer verstrekt hun naam en beschikbaarheid voor de datumopties. Een organisator kan ook anonieme reacties toestaan.

Om Prikkert te beveiligen worden daarnaast logs bijgehouden met IP-adressen van verzoeken ([grondslag gerechtvaardigd belang](https://www.autoriteitpersoonsgegevens.nl/themas/basis-avg/avg-algemeen/grondslagen-avg-uitgelegd#grondslag-gerechtvaardigd-belang)).

# Zichtbaarheid

Prikkert deelt individuele reacties van deelnemers standaard alleen met de organisator van de afspraak.

Geanonimiseerde beschikbaarheid (aantal per datumoptie) is zichtbaar voor iedereen met de link naar de afspraak.

De organisator kan ervoor kiezen om ook individuele reacties zichtbaar te maken voor iedereen met de link naar de afspraak. Dit staat in dat geval aangegeven bij het reageren.

# Derden

Prikkert verkoopt jouw gegevens nooit. Gegevens worden met geen enkele derde partij gedeeld, behalve met de hostingdienst of indien wettelijk verplicht.

Je wordt op geen enkele manier getrackt. Prikkert gebruikt alleen [functionele cookies](https://www.autoriteitpersoonsgegevens.nl/themas/internet-slimme-apparaten/cookies/wat-zijn-cookies) om de dienst te laten werken.

# Bewaren

Prikkert draait op infrastructuur van Hetzner Online GmbH, waarmee een [verwerkersovereenkomst](https://www.hetzner.com/AV/DPA_en.pdf) is gesloten. Gegevens worden altijd verwerkt binnen de Europese Unie.

De ontwikkelaar neemt passende maatregelen tegen misbruik, verlies en onbevoegde toegang. Gegevens worden niet langer bewaard dan nodig.

Een afspraak en alle bijbehorende reacties worden drie maanden na de laatste datumoptie van de afspraak automatisch verwijderd.

Logs met IP-adressen worden maximaal een maand bewaard.

# Rechten

Je hebt [onder de AVG](https://www.autoriteitpersoonsgegevens.nl/themas/basis-avg/privacyrechten-avg) het recht op informatie, inzage, rectificatie, verwijdering, beperking van verwerking en dataportabiliteit. Prikkert probeert deze rechten zo goed mogelijk te faciliteren via de website.

Lukt dit niet? Neem dan contact op via [prikkert@qntn.io](mailto:prikkert@qntn.io). Je hebt ook het recht om een klacht in te dienen bij de [Autoriteit Persoonsgegevens](https://www.autoriteitpersoonsgegevens.nl/een-tip-of-klacht-indienen-bij-de-ap).

# Wijzigingen

Prikkert kan deze privacyverklaring wijzigen. De volledige versiegeschiedenis van de verklaring is beschikbaar op [GitHub](https://github.com/coretteket/prikkert).
