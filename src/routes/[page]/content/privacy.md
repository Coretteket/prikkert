---
title: Privacyverklaring
description: Met Prikkert kan je samen afspraken plannen. Het verwerkt alleen de gegevens die nodig zijn om dat mogelijk te maken.
---

# Gratis dienst

Prikkert is een gratis dienst van Quinten Coret ([prikkert@qntn.io](mailto:prikkert@qntn.io)). De broncode is [open source](https://github.com/coretteket/prikkert), vrijgegeven voor hergebruik onder de [European Union Public License](https://github.com/Coretteket/prikkert/blob/main/LICENSE). Het steven is dat de dienst altijd kosteloos en reclamevrij blijft voor gebruikers.

# Persoonsgegevens

Prikkert verwerkt alleen de persoonsgegevens die nodig zijn om het plannen van een groepsafspraak mogelijk te maken ([grondslag uitvoering overeenkomst](https://www.autoriteitpersoonsgegevens.nl/themas/basis-avg/avg-algemeen/grondslagen-avg-uitgelegd#grondslag-overeenkomst)).

De organisator van een afspraak verstrekt een titel en datumopties, en kan er voor kiezen om een naam en beschrijving toe te voegen. Een deelnemer verstrekt een naam en hun beschikbaarheid per datumoptie.

Je hebt geen account nodig. Prikkert verwerkt geen mailadressen of wachtwoorden.

# Zichtbaarheid

Prikkert deelt de naam en beschikbaarheid van deelnemers standaard met iedereen die de link naar de afspraak heeft.

De organisator kan ervoor kiezen om de reacties van deelnemers te verbergen voor iedereen behalve zichzelf. De organisator kan daarnaast ook anonieme reacties toestaan.

# Derden

Jouw persoonsgegevens worden nooit verkocht. Gegevens worden niet met derde partijen gedeeld, behalve met de hostingdienst of indien wettelijk verplicht.

Je wordt op geen enkele manier getrackt. Prikkert maakt geen gebruik van profilering of geautomatiseerde besluitvorming.

Prikkert gebruikt alleen [functionele cookies](https://www.autoriteitpersoonsgegevens.nl/themas/internet-slimme-apparaten/cookies/wat-zijn-cookies) om de dienst te laten werken. Daardoor is er geen cookiebanner nodig.

# Bewaren

Prikkert draait op infrastructuur van Hetzner Online GmbH, waarmee een [verwerkersovereenkomst](https://www.hetzner.com/AV/DPA_en.pdf) is gesloten. Gegevens worden altijd verwerkt binnen de Europese Unie.

Gegevens worden niet langer bewaard dan nodig. Een afspraak en alle bijbehorende reacties worden drie maanden na de laatste datumoptie van de afspraak automatisch verwijderd.

# Beveiliging

De ontwikkelaar neemt passende maatregelen tegen misbruik, verlies en onbevoegde toegang.

Om Prikkert te beveiligen worden logs met IP-adressen van verzoeken bijgehouden ([grondslag gerechtvaardigd belang](https://www.autoriteitpersoonsgegevens.nl/themas/basis-avg/avg-algemeen/grondslagen-avg-uitgelegd#grondslag-gerechtvaardigd-belang)).
Logs met IP-adressen worden maximaal een maand bewaard.

# Rechten

Je hebt [onder de AVG](https://www.autoriteitpersoonsgegevens.nl/themas/basis-avg/privacyrechten-avg) het recht op informatie, inzage, rectificatie, verwijdering, beperking van verwerking en dataportabiliteit. Prikkert probeert deze rechten zo goed mogelijk te faciliteren via de website.

Lukt dit niet? Neem dan contact op via [prikkert@qntn.io](mailto:prikkert@qntn.io). Je hebt ook het recht om een klacht in te dienen bij de [Autoriteit Persoonsgegevens](https://www.autoriteitpersoonsgegevens.nl/een-tip-of-klacht-indienen-bij-de-ap).

# Wijzigingen

Prikkert kan deze privacyverklaring wijzigen. De volledige versiegeschiedenis van de verklaring is beschikbaar op [GitHub](https://github.com/coretteket/prikkert).
